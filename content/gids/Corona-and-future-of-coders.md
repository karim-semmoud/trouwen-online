---
title: "Tip and trics"
date: 2023-06-06T20:18:07+06:00
featureImage: images/blog/blog-post-2.jpg
author: Matheo
authorThumb: images/client/client-1.png
---
## 

Een online bruiloft kan net zo romantisch en feestelijk zijn als een traditionele bruiloft. Met de juiste voorbereiding en creativiteit, zorg je voor een sfeervolle virtuele ceremonie. Hierbij geven we je enkele tips and tricks om van je online bruiloft een onvergetelijke en liefdevolle ervaring te maken.

### De voorbereiding

Dat jullie online trouwen betekent niet dat jullie je digitale gasten geen fysieke uitnodiging kunnen sturen. Hoe leuk is het wanneer  vrienden en familie een kaart in de brievenbus ontvangen met daarin de trouwdatum en het tijdstip.   

### Een persoonlijke plek en achtergrond voor een romantische sfeer

Kies een locatie die voor jullie belangrijk is. Dit kan zijn de plek waar jullie elkaar ontmoet hebben of een plek waar je graag komt. Wanneer je de locatie gevonden hebt, kun je ook nadenken over de achtergrond van de videocall. De ceremonie wordt voor jullie opgenomen. Je kunt het beeld net zo feestelijk maken als je zelf wil. Misschien wil je vrolijke bloemen of kaarsen in beeld. Je kunt het zo persoonlijk maken als je zelf wil.

### De dresscode

Vraag je gasten om zich feestelijk aan te kleden. Kies je voor een bepaald thema zoals casual chic. Je online bruiloft zal op deze manier echt als een evenement aanvoelen en draagt het bij aan de vrolijke sfeer.

### Hoe kleden jullie je eigenlijk zelf?

 Willen jullie gaan voor een chic pak en een feestelijke trouwjurk? Of liever meer casual met een fijne jeans en een blouse. Alles is mogelijk, er zijn geen regels in wat goed of fout is. Het gaat erom waar jullie je als aanstaand bruidspaar fijn bij voelen. 

### Staan de drankjes al koud?

Na de ceremonie kun je ervoor kiezen om samen met de gasten een drankje te drinken. Net als bij een traditionele bruiloft kun je zorgen voor muziek, speeches, en een feestje. Zorg dat iedereen een lekker drankje in de koelkast klaar heeft staan zodat er na afloop geproost kan worden.

Onthoud dat het belangrijk is om vooraf te testen en te oefenen met de technologie om technische problemen op de dag zelf te minimaliseren. Door aandacht te besteden aan elk detail en je persoonlijke touch toe te voegen, kun je een online bruiloft creÃ«ren die net zo memorabel en betekenisvol is als een traditionele viering.